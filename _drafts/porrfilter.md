
Note: Ta upp artikeln om stötande innehåll på Youtube kids.

Fråga om pengar och resrurser: är detta något som fungerar? Varför tror vi att filtren avhåller någon? 

Men visst, ponera att de gör det.

Hur gör vi porrfilter på rätt sätt?
===================================

Länka Linnea Claesson. Smart, som vanligt. Jag tycker hon har rätt i sak. Men det finns mycket utrymme mellan huvudpoängen och en implementation, och här tror jag många motståndares varningsklockor ringer. Att ge moralister rätten att bestämma vad andra kan se på nätet är ren idoti, rent generellt. Därför måste vi vara mycket nogranna i de specialfallen där det faktiskt kan vara en god id´e.

<--! Debattinlägget i Expressen från initiativtagarna har rubriken ["Till skolan går man för att lära, inte för att porrsurfa"](https://www.expressen.se/debatt/till-skolan-gar-man-for-att-lara-inte-porrsurfa/). Är det glasklart för alla varför det är en usel utgångspunkt? Inte? Okej: till skolan går man för att lära, men man får en massa annat på köpet. Till skolan går man för att lära sig interagera med sina klasskamrater (andra människor, helt enkelt), för att leka, för att få en bättre förståelse för sig själv, för att lära sig orientera en komplex värld, och allt annat som hör en uppväxt till. I det ingår att hantera internet och dess sociala möjligheter och fallgropar, något många vuxna inte klarar (men aldrig har behövt lära sig, för de behövde inte växa upp med sociala medier). -->
Därför tror jag, som initiativtagarna, att samtal är en nödvändigt. Där har jag inget att säga emot. Men när det gäller de tekniska aspekterna av att filtrera internettillgång har jag en del synpunkter.

Vad gör den här debatten så svår? 
Ideologisk, knivig. Allas rätt till information, synen på barn, firheten på internet, pornografins inverkan på barn (och vuxna), maktstrukturer i skolan. Inga klara svar.

Jag har tre huvudsynpunkter. 
1. Porrfilter börjar och slutar med porr. Inget annat får filtreras i samma veva.
2. Du får inte filtrera något du själv inte har sett. Du behöver inte ha sett varje porrfilm för att blockera dem, men du måste ha ett hum om vilket innehåll det är du blockerar.
3. Gör det på rätt sätt.

Porrfilter börjar och slutar med porr
-------------------------------------

Debatten vi har just nu om porrfilter är på många sätt skitsvår. Ponera nu att det kommer på plats. Inom uppskattningsvis 10 minuter kommer det komma in klagomål: varför fastnar inte videoklipp på människor som skär av kroppsdelar i filtren? Det är väl rimligtivs minst lika skärrande?

Vad jag är rädd för: porrfilter som inkörsport. Kanske är "Ingen porr i skolan!" en slogan vi alla kan enas kring. Kanske borde vi också blockera rekryteringsidor för ISIS, eller hur? Eller the Anarchy Cookbook (som jag själv glatt läste i högstadiet) som lär ut hur man gör bomber, dyrkar lås, eller dödar någon med bara händerna. Eller 4chan, ett forum fullt av både skrämmande och vidrigt innehåll, och diskussioner om smala ämnen. Eller reddit, som har subreddits som r/whatchpeopledie. Eller läckta videor från avrättningar och krigsbrott i Syrien. Eller Nordfront.se, Nordiska motståndsrörelses portal. Eller DeviantArt, fullt av pornografiskt, men artistiskt innehåll. Eller em skämtserie som oglaf.com, som skämtar om och avbildar sex.

Var det självklart för dig vilka av exemplen som borde censureras? I så fall, berätta gärna hur du kom fram till det. Vi behöver en bra förhållningsregel. Magkänsla är inte okej som skäl.

Min poäng är: Det vi gör med porrfilter är att vi försöker lösa ett specifikt problem, nämligen barn som kränker varandra sexuellt genom att visa varandra porr. Om vi lyckas censurera porren (vilket vi inte kommer lyckas med), kommer barn börja visa varandra annat innehåll? Det vet vi inte. Det får vi ta då. Grundinställningen måste vara att vi inte stoppar innehåll slentrianmässigt.

Du får inte filtrera något du själv inte har sett
-------------------------------------------------

Jag har medvetet lagt in länkar i förra avsnittet.[^cache] För om man ska censurera något för någon annan, ska man också se det. Om du skulle vilja att något av innehållet jag listade ska strykas från skoldatorer, måste du klicka på länken, läsa, titta på bilderna och klippen. Jag har ingen respekt för din vilja att censurera något du inte sett och inte begriper. Internet är fullt av obehgaliga och vidriga vrår, men det är samma vidriga vrår, fulla av tragedi och ondska som finns i världen bortom internet. Ignorans är inte ett skydd. Vi kan agera sköld för en del saker för barn medan de formas i en redan förvirrande värld, där de är alledles utmärkta för att utsätta varandra för mental tortyr. Men målet måste vara att de ska bli vuxna utan sköldar. "Life without armor", som Allan Sillitoes självbigorafi heter. Och om du är en vuxen med många sköldar kvar, skulle jag vilja be dig att börja plocka ner dem, lär dig hantera hur grym världen kan vara (be gärna andra vuxna om hjälp, det är inte enkelt), och därefter uttalar dig lagom självsäker om vad du vi ska filtrera i skolor, och vad vi inte ska filtrera. Jag medger glatt att jag sett en hel del av internet långt från Facebook och Youtube. Och då har jag inte sett ens en promille av en prommille av vad internet har att "erbjuda", och jag vet att det sitter folk och skrattar år hur mesig listan jag gav här ovan är, för att de har varit bra mycket längre ut i marginalerna.

Gör det rätt
------------

Filtrera bildinnehåll och video, inte text. Jag har ännu inte sett ett argument i debatten för varför man skulle vilja censurera text. Upphetsande är inte kränkande.

Håll filter i stora, statliga databaser (ju fler som kan hjälpas åt att censurera och avcensurera, desto bättre). Investera inte pengarna i en utländsk mjukvara vars värderingar vi inte rår över. Alla filter måste, om inte synnerligen goda skäl finns, gå att begära ut som offentlig handling. Anställ innehållsgranskare och IT-experter.

Anonym rapportering för att begära avfiltrering. Ponera att en 13-åring vill läsa en politiskt (extremt) obekväm webbsida. Begär inte att 13-åringen ska behöva outa sig själv. Ingen lärare, rektor eller ens innehållsgranskare ska få identifiera exakt vad ett barn är nyfiket på. Det är en integritetsfråga, men också en kvalitetsfråga. Rimligtvis vill vi tillåta en del obekvämt innehåll på nätet för barn, men vi kan inte förvänta oss att de glatt ska berätta vad för obekvämt innehåll de vill se, när något väl fastnat, avsiktligt eller av misstag. Tycker du inte att barn ska få ta del av extremt politiskt innehåll, se punkt 1.

Bug bounty. Linnea Claesson nämner "små hackers" som kan ta sig runt filtren. Vi ska ta tillvara på våra små hackers. De är på vår sida. Om de hittar vägar runt filtret ska de belönas. Med pengar. Och uppskattning.

Inse hur löjligt enkelt det är att komma runt. Ett barn kan surfa på sin mobil istället för på skolnätverket. Man kan använda en gratis-VPN (som mycket väl kan innehålla virus). Använd [Google Translate](https://lifehacker.com/access-blocked-sites-at-school-or-work-with-google-tran-1440764030). Du behöver kanska vara smart för att lista ut en väg runt, men inte för att lära dig det av någon annan. Ett filter har ett starkt signalvärde, och kan understryka att det finns allvarliga konsekvenser för den som bryter regler (vilket, tro mig, barn kommer göra dagligen utan att någon märker). Men det är inte ens ett halvbra skydd.

Kom ihåg: Vi kan inte köpa en färdig mjukvara, installera och glömma. Detta är ett storskaligt ingrepp. Ska det göras nationellt, ska det utredas. Du vill ha det här, du kommer inte undan billigt. Vi måste göra det ordentligt. Med lite tur (och samtal) så kan vi belönas med en generation som är bättre än vi på inte bara teknik, utan också på samlevnad.

[^cache]: Du kan klicka utan att stödja webbsidorna, länkarna leder till cacheade varianter. Du stödjer inte sidornas ägare.
